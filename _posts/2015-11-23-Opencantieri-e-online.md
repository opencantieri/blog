---
layout: post
title: Opencantieri è online
---

A che punto di realizzazione è un’opera pubblica. Per quanto è stata finanziata, quanto sta effettivamente costando, se e perché ritarda, quanti giorni di lavoro reali vi sono stati dedicati.

Queste e altre informazioni, aggiornate e di facile consultazione da parte del cittadino, sono per la prima volta disponibili su scala nazionale e per ogni singolo lotto sul portale [http://opencantieri.mit.gov.it](http://opencantieri.mit.gov.it) allestito dal Ministero delle Infrastrutture e dei Trasporti. 

È online anche una versione beta del portale [http://dati.mit.gov.it](http://dati.mit.gov.it), contenitore dei cataloghi di dati relativi a infrastrutture e trasporti. La piattaforma abilitante, basata su sistemi open source, consente di esplorare i cataloghi di dati, effettuare grafici, visualizzare su mappa le informazioni georeferenziate. Sono disponibili informazioni relative a incidenti stradali, dati sulle infrastrutture portuali italiane, spesa pubblica sui trasporti e gli stessi dati utilizzati da Opencantieri per le opere infrastrutturali strategiche.
