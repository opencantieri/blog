---
layout: post
title: I dati, trasparenti e aggiornati, sulle opere pubbliche
thumbimg: /images/slider_MIT_thumb.jpg
postimage: /images/slider_MIT.jpg
---

Per la prima volta online gli indicatori sull'avanzamento lavori.
A che punto di realizzazione è un’opera pubblica. Per quanto è stata finanziata, quanto sta effettivamente costando, se e perché ritarda, quanti giorni di lavoro reali vi sono stati dedicati.

Queste e altre informazioni, aggiornate e di facile consultazione da parte del cittadino, sono per la prima volta disponibili su scala nazionale e per ogni singolo lotto sul portale [http://opencantieri.mit.gov.it](http://opencantieri.mit.gov.it) allestito dal Ministero delle Infrastrutture e dei Trasporti e presentato a Venaria durante l’Italian Digital Day dal Presidente del Consiglio Matteo Renzi.

Opencantieri è un progetto promosso e gestito dal Ministero delle infrastrutture e dei trasporti (MIT) che presenta una informazione aperta, completa e aggiornata sul processo di realizzazione delle infrastrutture pubbliche. Dati prodotti ed esposti da fonti pubbliche sono integrati in un'unica piattaforma con sintesi e viste specifiche. Le informazioni sono integralmente accessibili e scaricabili attraverso la pagina degli open data del MIT [http://dati.mit.gov.it](http://dati.mit.gov.it).


